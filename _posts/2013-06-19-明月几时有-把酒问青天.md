---
layout: post
title: "明月几时有？把酒问青天。"
description: "明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒, 起舞弄清影，何似在人间。"
category: 杂
tags: [诗歌]
---
{% include JB/setup %}

### 水调歌头

#### 丙辰中秋，欢饮达旦，大醉，作此篇，兼怀子由。（序言）

苏轼

明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒, 起舞弄清影，何似在人间。

转朱阁，抵绮户，照无眠。不应有恨，何事偏向别时圆。人有悲欢离合，月有阴晴圆缺，此事古难全。 但愿人长久，千里共婵娟。
