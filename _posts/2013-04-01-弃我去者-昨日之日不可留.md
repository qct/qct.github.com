---
layout: post
title: "弃我去者 昨日之日不可留"
description: "弃我去者，昨日之日不可留；
乱我心者，今日之日多烦忧。"
category: 杂
tags: [诗歌]
---
{% include JB/setup %}

### 宣州谢朓楼饯别校书叔云

李白

弃我去者，昨日之日不可留；

乱我心者，今日之日多烦忧。

长风万里送秋雁，对此可以酣高楼。

蓬莱文章建安骨，中间小谢又清发。

俱怀逸兴壮思飞，欲上青天览<span class="redcolor">明月</span>。

抽刀断水水更流，举杯消愁愁更愁。

人生在世不称意，明朝散发弄扁舟。
